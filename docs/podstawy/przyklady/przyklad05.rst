.. _oceny:

Oceny z przedmiotów
###################

**ZADANIE**: Napisz program, który umożliwi wprowadzanie ocen z podanego
przedmiotu ścisłego (np. fizyki), następnie policzy i wyświetla średnią,
medianę i odchylenie standardowe wprowadzonych ocen.
Funkcje pomocnicze i statystyczne umieść w osobnym module.

**POJĘCIA**: *import, moduł, zbiór, przechwytywanie wyjątków,
formatowanie napisów i danych na wyjściu, argumenty funkcji, zwracanie wartości*.

.. raw:: html

    <div class="code_no">Kod nr <script>var code_no = code_no || 1; document.write(code_no++);</script></div>

.. literalinclude:: 05_oceny.py
    :linenos:

Jak to działa
===================

Klauza ``from moduł import funkcja`` umożliwia wykorzystanie w programie
funkcji zdefiniowanych w innych modułach i zapisanych w osobnych plikach.
Dzięki temu utrzymujemy przejrzystość programu głównego, a jednocześnie
możemy funkcje z modułów wykorzystywać, importując je w innych programach.
Nazwa modułu to nazwa pliku z kodem pozbawiona jednak rozszerzenia *.py*.
Moduł musi być dostępny w ścieżce przeszukiwania, aby można go było poprawnie dołączyć.

.. note::

	W przypadku prostych programów zapisuj moduły w tym samym katalogu co program główny.

Operacje na zbiorach:

* ``set()`` – tworzy :term:`zbiór`, czyli nieuporządkowany zestaw niepowtarzalnych (!) elementów;
* ``.add(x)`` – pozwala dodać element x do zbioru, o ile nie jest już w zbiorze;
* ``.remove(x)`` – usuwa element x ze zbioru;
* ``element (not) in zbior`` – operator zawierania ``(not) in`` sprawdza, czy podany element
  jest lub nie w zbiorze.

Oceny z wybranego przedmiotu pobieramy w pętli dopóty, dopóki użytkownik nie wprowadzi 0 (zera).
Blok ``try...except`` pozwala przechwycić wyjątki, czyli w tym przypadku błąd przekształcenia
wartości na liczbę całkowitą. Jeżeli funkcja ``int()`` zwróci wyjątek, wykonywane są instrukcje
w bloku ``except ValueError:``, w przeciwnym razie po sprawdzeniu poprawności oceny dodajemy ją
jako liczbę zmiennoprzecinkową (typ *float*) do listy: ``oceny.append(float(ocena))``.

Metoda ``.capitalize()`` pozwala wydrukować podany napis dużą literą.

W funkcji ``print("Mediana: {0:5.2f}\nOdchylenie: {1:5.2f}".format(m, o))`` zastosowano formatowanie
wyświetlanych wartości. Nawiasy ``{}`` oznaczają pola zastępowane przez wartości podane jako
argumenty metody ``format()``. W ciągu ``{0:5.2f}`` pierwsza cyfra wskazuje, który argument
(numerowane od zera) metody ``format()``, wydrukować. Po dwukropku podajemy szerokość pola
przeznaczonego na wydruk. Po kropce – ilość miejsc po przecinku. Symbol *f* oznacza
liczbę zmiennoprzecinkową stałej precyzji.

Więcej informacji nt. formatowania danych wyjściowych: `PyFormat <https://pyformat.info/>`_.


.. raw:: html

    <hr />

**Funkcje** wykorzystywane w programie **oceny**, umieszczamy w osobnym pliku :file:`ocenyfun.py`.

.. raw:: html

    <div class="code_no">Kod nr <script>var code_no = code_no || 1; document.write(code_no++);</script></div>

.. literalinclude:: ocenyfun.py
    :linenos:

Klauzula ``import math`` udostępnia w pliku wszystkie metody z modułu matematycznego,
dlatego musimy odwoływać się do nich za pomocą notacji *moduł.funkcja*,
np.: ``math.sqrt()`` – zwraca pierwiastek kwadratowy.

Funkcja ``drukuj(co, kom="...")`` przyjmuje dwa argumenty, *co* – listę lub zbiór,
który drukujemy w pętli for, oraz *kom* – komunikat, który wyświetlamy przed wydrukiem.
Argument *kom* jest opcjonalny, przypisano mu bowiem wartość domyślną,
która zostanie użyta, jeżeli użytkownik nie poda innej w wywołaniu funkcji.

Funkcja ``srednia()`` do zsumowania wartości ocen wykorzystuje funkcję ``sum()``.

Funkcja ``mediana()`` sortuje otrzymaną listę "w miejscu" (``oceny.sort()``),
tzn. trwale zmienia porządek elementów. W zależności od długości listy zwraca
wartość środkową (długość nieparzysta) lub średnią arytmetyczną dwóch środkowych wartości (długość).
Zapis ``oceny[half-1:half+1]`` wycina i zwraca dwa środkowe elementyz listy,
przy czym wyrażenie ``half = int(len(oceny) / 2)`` wylicza nam indeks drugiego
ze środkowych elementów.

.. note::

    Przypomnijmy: alternatywna funkcja ``sorted(lista)`` zwraca uporządkowaną rosnąco kopię listy.

W funkcji ``wariancja()`` pętla *for* odczytuje kolejne oceny i w kodzie ``sigma += (ocena-srednia)**2``
korzysta z operatorów skróconego dodawania (+=) i potęgowania (**), aby wyliczyć sumę kwadratów
różnic kolejnych ocen i średniej.

Zadania dodatkowe
*****************

- W konsoli Pythona utwórz listę ``wyrazy`` zawierającą elementy: *abrakadabra* i *kordoba*.
  Utwórz zbiór *w1* poleceniem ``set(wyrazy[0])``. Oraz zbiór *w2* poleceniem ``set(wyrazy[1])``.
  Wykonaj kolejno polecenia ilustrujące użycie klasycznych operatorów na zbiorach, czyli:
  różnica (-) , suma (|), przecięcie (część wspólna, &) i elementy unikalne (^):

.. code-block:: bash

  >>> print(w1 – w2)
  >>> print(w1 | w2)
  >>> print(w1 & w2)
  >>> print(w1 ^ w2)

- W pliku :file:`ocenyfun.py` dopisz funkcję, która wyświetli wszystkie oceny oraz ich odchylenia
  od wartości średniej.
